པོས་འགྲེལ་པ་ལས་ཏྲང་དོན་དང་ངེས་དོན་གཉིས་སུ་བཤད་པ་ལྟར་བཤད་པར་བྱའོ།།དེ་ལ་དཀྱིལ་འཁོར་དང་སྦྱིན་སྲེག་དང་རབ་གནས་དང་བུམ་དབང་ལ་སོགས་པ་ཕྱི་ཡིན་ལ།ལས
ཀྱི་ཕྱག་རྒྱ་ནི་གསང་པ་ཡིན་ནོ།།རྩ་རླུང་དང་རྡོ་རྗེ་ལུས་ཀྱི་གནས་ཚུལ་ལ་སོགས་པ་ནི་ནང་ཡིན་ལ།སྟོང་པ་ཉིད་ནི་དེ་བཞིན་ཉིད་ཡིན་ནོ།།ཡང་ཡེ་ཤེས་རྡོ་རྗེ་ཀུན་ལས་བཏུས་ལས།སྐལ་
ངན་རྣམས་ལ་རྒྱལ་བ་ཡིས།།སྦས་སྟེ་གསུང་ཏྲང་བའི་དོན།།ཡང་དག་དོན་ནི་རབ་བསྟན་ཕྱིར།།ངེས་པའི་དོན་ཀྱང་གསུངས་པ་ཡིན།།ཞེས་འབྱུང་བས་སྐལ་བ་དམན་པ་
ལ་བསྐྱེད་རིམ་ཙམ་བསྟན་ནས་ཐུན་མོང་གི་དངོས་གྲུབ་སྒྲུབ་པར་བྱེད་པ་ནི་ཏྲང་དོན་ཡིན་ལ།སྐལ་བ་བཟང་པོ་ལ་སྦས་པའི་དོན་རྫོགས་རིམ་བཤད་པས་མཆོག་གི་དངོས་
གྲུབ་ཐོབ་པར་བྱེད་པ་ནི་ངེས་དོན་ཡིན་ནོ།།དེ་དག་ཏུ་ནི་རྒྱུད་ཀྱི་དོན་མཐའ་དག་འདུས་སོ།།ཡང་དོན་གཞན་དུ་སྟོན་པའི་སྒྲ་རྣམས་ཀྱང་ནན་གྱིས་གཞན་དུ་ཏྲངས་ནས་ནི་བཤད་པར་